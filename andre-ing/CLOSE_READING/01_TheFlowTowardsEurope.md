# The flow towards Europe 2015, Lucify
![z](https://user-images.githubusercontent.com/101118083/176057456-5a92fdea-ae72-48c9-83dd-75b77d0e7f5a.jpg)

## What is?
The flow towards Europe è un progetto che mette in evidenza, attraverso una mappa interattiva, il flusso di migranti in Europa dal 2012 al 2018. Le informazioni mostrate si basano sui dati pubblicati dall'Agenzia delle Nazioni Unite per i rifugiati (UNHCR). La visualizzazione è progettata per fornire una comprensione intuitiva e semplice.

## How it works?
Il sito presenta diversi grafici che mettono in luce diverse tipologie di dati.
Nella prima mappa viene mostrato il flusso dei richiedenti asilo nei paesi europei. Ogni punto in movimento visualizzato corrisponde a 25 persone che hanno effettuato uno spostamento. Attraverso uno slider è possibile regolare la velocità di scorrimento della timeline posta sopra la mappa,di conseguenza anche i pallini tenderanno ad aumentare progressivamente il loro spostamento.

Il secondo grafico mostra un “Alluvial Diagram” che evidenzia la totalità mensile dei richiedenti asilo, specificando nella parte sinistra i paesi di provenienza mentre nella destra i paesi di arrivo. Anche in questo caso è presente uno slider che permette di cambiare di volta in volta i mesi/anni  visualizzati dal diagramma.

Nell’ ultima parte viene specificato, attraverso una visualizzazione metaforica composta da diversi perimetri di campi da calcio, il potenziale volume che occuperebbero i rifugiati Siriani richiedenti asilo in Europa.

## What does it means?
Lo scopo del progetto è quello di comprendere e visualizzare in modo chiaro i drammatici spostamenti dovuti alla più grande crisi di rifugiati che l’Europa abbia mai sperimentato dalla seconda guerra mondiale. Grazie ai diversi parametri controllabili possiamo renderci conto, nello specifico, quali sono i momenti più incisivi e la frequenza/intensità con la quale avvengono gli spostamenti di massa.

## What if?
Sarebbe interessante avere la possibilità di zoomare la mappa in modo da poter vedere nello specifico da quali città di ogni paese le persone emigrano, in modo tale da riuscire a capire quelli sono i punti focali di partenza/arrivo. Inoltre al momento le rotte percorrono delle linee rette tra un paese e l'altro, ma in realtà spesso le migrazioni sono tutt'altro che lineari e sarebbe interessante capire quali sono realmente i passaggi effettuati per arrivare a destinazione.
Durante l'avanzamento della timeline sarebbe opportuno che venissero mostrati dei dati qualitativi per umanizzare il racconto, sottolineando il fatto che i  puntini che vediamo si riferiscono a persone in carne ed ossa. L’idea potrebbe essere quella di visualizzare in modo automatico con dei popup alcune testimonianze di gente, magari specificando la motivazione per la quale ha deciso di intraprendere il viaggio.
