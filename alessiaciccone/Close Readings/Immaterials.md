# Immaterials: light painting WiFi
### _Timo Arnall, Jørn Knutsen and Einar Sneve Martinussen, 2012, Oslo, Norvegia_

![aho_wifi](https://user-images.githubusercontent.com/101176092/174680452-6d59d31e-18a6-466f-b69a-66a84947d3a0.jpeg)

### What is?
Immaterials: Light painting WiFi è un progetto di visualizzazione di dati creato da Timo Arnall, Jørn Knutsen e Einar Sneve Martinussen nel 2012. Il progetto si concretizza in fotografie a lunga esposizione che creano, appunto, dipinti di luce e che sono state poi raccolte in un video omonimo in cui i progettisti mostrano come hanno realizzato l’opera. Il dato visualizzato è la potenza del segnale WiFi in diverse zone di Oslo, la capitale norvegese. Le fotografie mostrano così un paesaggio invisibile che coesiste con quello visibile. 

### How it works?
L’oggetto usato per la visualizzazione del dato è un’asta di 4 metri dotata di una fila di luci LED pulsanti che rispondono al segnale WiFi accendendosi e spegnendosi. Se la potenza del segnale è molto alta le luci sono tutte accese, se questa si abbassa si riduce anche l’altezza della linea di LED accesi. Le luci sono capaci di rispondere al segnale WiFi perché collegate ad una tipica antenna mobile che misura la ricezione.

Una volta realizzata l’asta, è stata portata fuori, per le strade della città di Oslo, in diverse zone per vedere come cambiasse il segnale a seconda del luogo. Tra l’altro la città norvegese si presta particolarmente a questo tipo di esperimento per la scarsa quantità di luce che ha a dicembre. Muovendo l’asta nello spazio, durante l’esposizione della macchina fotografica, le fotografie hanno potuto catturare le differenze tra i segnali creando delle scie luminose che richiamano i profili di un paesaggio. I progettisti hanno deciso di far pulsare le luci LED non a caso, perché in questo modo si sono create delle linee tratteggiate anziché continue per evitare di ottenere una texture che coprisse l’ambiente fisico. Così la texture finale è semi trasparente e si fonde al paesaggio reale. 

![5488490953_2ccd8189f8_o](https://user-images.githubusercontent.com/101176092/174680649-04fb8b51-8ffb-4270-af1a-0fe76791ef5b.jpeg)

### What does it mean?
Il risultato di queste fotografie mostra come esista un “terreno elettromagnetico” intricato e invisibile negli ambienti abitati dall’uomo e che è solo suggerito dalla presenza delle antenne. L’intento di questo progetto è rendere visibile questo terreno, rappresentare topografie delle reti wireless. Infatti gli autori si sono proprio ispirati alle paline che i topografi usano per mappare e descrivere il paesaggio fisico.
Con questa idea è stato possibile contestualizzare le reti wifi nel paesaggio reale e quotidiano, nella città connessa, caotica e informale. I progettisti hanno potuto osservare come questo paesaggio invisibile non sia sempre lo stesso in tutte le zone: si sono concentrati principalmente nella zona di Grunerløkka (dove le reti sono onnipresenti), ma a seconda di dove si posizionassero hanno notato come le zone residenziali hanno delle reti qualitativamente diverse rispetto alle zone istituzionali; le aree residenziali sono più ricche di reti, ma di portata inferiore rispetto a parchi e campus. Quindi c’è una relazione tra reti WiFi e ambiente fisico. 
I dipinti di luce illustrano come la città interconnessa possa essere onnipresente, disordinata, informale e ricca di cuciture, e sottolineano come il paesaggio invisibile delle reti sia un altro strato dei contesti urbani densi e complessi che già conosciamo.

### What if?
Cosa succederebbe se lo stesso esperimento si conducesse in altre città, di altri stati o di altri continenti per vedere quanto differiscono tra loro diversi paesaggi invisibili? Cosa succederebbe se si potessero distinguere le reti pubbliche da quelle domestiche? Cosa succederebbe se le luci pulsassero ad un ritmo diverso l’una dall’altra?

### Related projects
**Atlas of the invisible** - James Cheshire and Oliver Uberti, 2021 [+](https://www.atlasoftheinvisible.com/) [+](https://www.johngrimwade.com/blog/2021/11/03/visualizing-the-invisible/)
![AtlasoftheInvisible_unitedcommutes](https://user-images.githubusercontent.com/101176092/174681347-72424cf1-77bf-4157-bf2a-994bac79f83a.png)

### References [+](http://yourban.no/2011/02/22/immaterials-light-painting-wifi/) [+](https://www.designboom.com/design/immaterials-light-painting-wifi-by-timo-arnall-jorn-knutsen-einar-sneve-martinussen/)

