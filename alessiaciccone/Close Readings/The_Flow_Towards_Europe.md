# The Flow Towards Europe
### _Lucify, 2015, Helsinki, Finlandia_

<img width="1493" alt="Schermata 2022-06-20 alle 23 07 56" src="https://user-images.githubusercontent.com/101176092/174677836-76734b0a-252f-438c-ac92-f96e4e65f93b.png">


### What is?
The Flow Towards Europe è un progetto di data visualization interattivo online sviluppato da Juho Ojala e Ville Saarinen dello studio Lucify di Helsinki. Il cuore del progetto è una mappa interattiva open source che mostra i richiedenti asilo arrivati nei Paesi europei dal 2012 al 2018. Questa mappa permette allo spettatore di osservare il cambiamento nel tempo, e scavare più a fondo nei luoghi e nei momenti che preferisce. Questi dati vengono poi approfonditi, con focus su determinati particolari, con due grafici che concludono il progetto.

### How it works?
Il progetto è sostanzialmente una pagina web che fin dall’intestazione si prefigge di chiarire la vera entità della più grande crisi migratoria registrata dalla Seconda Guerra Mondiale. Viene immediatamente dichiarato che i dati si basano su quelli pubblicati mensilmente dall'Agenzia delle Nazioni Unite per i rifugiati (UNHCR), che registrano il numero di richiedenti asilo per Paese d’origine e destinazione.

La Dataviz principale è, come già menzionato, una mappa che mostra i Paesi europei e i principali Paesi d’origine dei richiedenti asilo. Ogni punto che si muove su questa mappa rappresenta lo spostamento di 25 persone. Per meglio comprendere i dati è possibile vedere lo scorrere del tempo, dal 2012 al 2018, sulla barra posta appena sopra la mappa, che mostra anche con un line chart l’andamento del flusso migratorio con il suo picco. È possibile inoltre aumentare o diminuire la velocità dello scorrere temporale per avere una visione d’insieme più rapida o più lenta.
Nella mappa stessa, oltre ai punti che si muovono, vediamo un bar chart per ogni Paese europeo che pian piano, con il passare degli anni, aumenta di altezza a seconda di quanti richiedenti asilo sono arrivati in un determinato Stato. Passando il mouse sulle diverse nazioni si possono isolare rispetto alle altre, avendo così la possibilità di guardare nel particolare quante persone sono partite o quante persone hanno richiesto asilo per singolo Paese, da dove e verso quale luogo.

Il secondo grafico è un alluvial diagram che rappresenta il totale mensile dei richiedenti asilo con a sinistra i Paesi di provenienza e a destra i Paesi di arrivo. Con uno slider si può scegliere quale mese approfondire.

L’ultima Dataviz si focalizza su come solo una parte dei richiedenti asilo riesce a raggiungere l’Europa, guardando in particolare al numero di rifugiati siriani che ci sono riusciti e che non ci sono riusciti, mettendoli a confronto con il numero di campi da calcio corrispondenti.

<img width="1471" alt="Schermata 2022-06-20 alle 23 12 10" src="https://user-images.githubusercontent.com/101176092/174678349-9916c3a6-d671-41df-aade-148115fb6aa3.png">

### What does it mean?
L’intento è quello di offrire un’esperienza informativa intuitiva, memorabile e coinvolgente. 
Da quando la crisi migratoria è iniziata, l’informazione si è divisa tra chi ha spettacolarizzato le notizie a riguardo esagerandone le proporzioni, e chi invece le ha sottostimate per ridimensionarle. Questo ha dato la possibilità a diversi esponenti politici di raccogliere voti sull’errata percezione dell’evento e ha polarizzato in maniera preoccupante l’opinione pubblica.
Progetti come questo, guardando all’evento a distanza di anni, permettono di capire la reale portata della crisi migratoria in Europa, senza esagerarla o sottostimarla, e di rendersi conto di quanto la percezione può essere manipolata da una narrazione errata.

### Related projects 
**The refugee project** -  Hyperakt and Ekene Ijeoma, 2019. [+](https://www.therefugeeproject.org/#/2019)

<img width="1498" alt="Schermata 2022-06-20 alle 23 21 59" src="https://user-images.githubusercontent.com/101176092/174679264-73a0bcc9-2c53-4669-b36b-28d796603fc5.png">

### References [+](https://www.lucify.com/the-flow-towards-europe/) [+](https://blog.lucify.com/a-novel-visualisation-of-the-refugee-crisis-565e40ab5a50)
