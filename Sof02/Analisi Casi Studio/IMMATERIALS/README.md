
# Immaterials: Light painting WiFi, 2012, Timo Arnall, Jørn Knutsen and Einar Sneve Martinussen!


<img width="1350" alt="image" src="https://user-images.githubusercontent.com/101251566/164230806-874abe1e-0c9c-41d5-a3b4-cebd0ae699be.png">

------

* ### Che cos'è?


"Immaterials" è un progetto proposto nel 2012 da Timo Arnall, Jørn Knutsen e Einar Sneve Martinussen. Lo scopo è quello di rendere visibile l'invisibile. Le reti Wifi negli spazi urbani di Oslo, più precisamente nella zona di Grünerløkka, attraverso l'utilizzo di luci e fotografie a lunghe esposizioni, consentono di vedere l’invisibile. Questo tipo di lavoro utilizza la tecnica del “light painting”. Inoltre, vi è una barra di misurazione alta 4 metri, che mostra la potenza del segnale WiFi sotto forma di sezione trasversale grazie all'aiuto di 80 punti luce differenti.

------

* ### Come funziona?


Il progetto funziona grazie  alla potenza del segnale ricevuto da RSSI (Received Signal Strength Indication) dato da una rete Wifi particolare. Percorrendo gli spazi architettonici della città con la sonda è stato possibile catturare delle fotografie a lunga esposizione. All'interno dell'area troviamo un’antenna Wifi che permette di attivare i led attraverso il segnale ricevuto. Il progetto si aziona in modo tale che maggiore è il segnale percepito dalla rete Wifi, maggiori sono le luci led attivate; nel caso opposto, minore è il segnale percepito e minori sono le luci led attivate. La macchina fotografica viene impostata sulla lunga esposizione, la quale mostrerà un grafico a istogramma dello spazio fisico che rivelerà l'immateriale.


------

* ### Cosa significa?


Al giorno d’oggi, la rete influenza il mondo in cui viviamo, spesso però non siamo in grado di comprendere come questa condizioni gli ambienti urbani.  Essa cerca di unire il materiale con l’immateriale, il quale influenza quotidianamente la vita cittadina di Oslo. L’obiettivo del progetto è quello di rendere visibile ciò che non lo è, come in questo caso la rete Wifi. I cittadini così possono sperimentare e osservare come la rete e le sue connessioni siano parte integrante della loro quotidianità.

------

* ### Che cosa succederebbe se?


L'obiettivo principale del progetto è rendere visibile ciò che è invisibile. Interessante sarebbe evidenziare con la realtà aumentata il segnale ricevuto tramite l'RSSI. Grazie allo sviluppo di un’applicazione sarebbe possibile vedere questa rete "invisibile" tramite lo smartphone. Inquadrando l'area con la telecamera del dispositivo sarà possibile osservare la rete. Quest'ultima sarà resa visibile con un algoritmo che calcola in tempo reale l'intensità e la potenza utilizzata.

------

 #### Click here 
[<img width="100" alt="image" src="https://user-images.githubusercontent.com/101251566/175774694-caedb5f3-d735-4ef0-aba4-714b756e4c4e.png">](https://www.youtube.com/watch?v=cxdjfOkPu-E&t=2s)


