# _Immaterials: Light painting WiFi_ # 

- ### Che cos'è?
> "Immaterials" è un progetto che esplora il terreno invisibile delle reti WiFi negli spazi urbani di Oslo (precisamente nella zona di Grünerløkka) attraverso luci e fotografie a lunga esposizione. Una barra di misurazione, alta 4 metri, mostra la potenza del segnale WiFi sottoforma di sezione trasversale grazie all'aiuto di 80 punti di luce.

- ### Cosa significa?
> Con questa rappresentazione è possibile descrivere e impostare in un modo diverso l'ambiente circostante, attraverso la forza e
la portata della rete. La forza, la consistenza e la portata della rete dice qualcosa circa l'ambiente fisico in cui è impostato, così come riflette la dimensione e lo stato dell'host. Piccole reti domestiche presenti nei vecchi condomini scorrono per le strade in modo diverso rispetto alle reti delle grandi istituzioni e alle aree residenziali densamente popolate. Grazie a "Immaterials" si può osservare il livello cibernetico invisibile che ormai ricopre ogni città, dandoci una visione dello sviluppo tecnologico condiviso a cui siamo arrivati.

- ### Come funziona?
> La barra di misurazione utilizza una classica antenna WiFi per cellulare e viene spostata lentamente su un percorso da una persona. Durante il tragitto una macchina fotografica scatta una foto a lunga esposizione del movimento, così facendo si viene a creare una sezione trasversale costituita dai punti luci che traslano da un punto A ad un punto B (creando la cosiddetta pittura di luce). La linea creata è tratteggiata e non continua, questo è dovuto alla luce che durante il percorso lampeggia e non rimane fissa.

- ### Cosa succederebbe se..?
> Analogamente a quanto realizzato da Arnall, Knutsen e Martinussen sarebbe interessante creare un'app che mostri in modo preciso i punti in cui prende meglio un apparecchio telefonico. L'app potrebbe funzionare camminando da un punto A ad un punto B in linea retta, in modo da dare la possibilità al programma di capire quant'è lungo il tragitto che stiamo percorrendo e di conseguenza i punti in cui il telefono prende meglio. Alla fine si avrà un grafico con una sezione trasversale che rappresenta il tragitto e il segnale della rete. Questa app potrebbe essere utile in posti in cui il segnale è molto debole oppure per capire come si comportano certi modelli di telefoni con diversi operatori telefonici.

[Arnall, Knutsen, Martinussen - Immaterials: Light painting WiFi](https://vimeo.com/20412632)
