# _The flow towards Europe_, 2015, Lucify # 

<img width="800" alt="Schermata 2022-06-23 alle 13 22 37" src="https://user-images.githubusercontent.com/79915170/175287553-b5cefe56-44de-45ed-942d-a222b5f4c1ef.png">

### Cos'è? ###
>Il progetto è una **visualizzazione dei flussi dei rifugiati in Europa dal 2012 in avanti.** Si basa su dati dell'UNHCR, l'agenzia delle Nazioni Unite specializzata nella gestione dei rifugiati. Il progetto vuole trasmettere l'entità della crisi in modo **intuitivo. memorabile e coinvolgente.** Il progetto è open source e disponibile su GitHub. 

### Come funziona? ###
>Partendo da un dataset aggiornato mensilmente dall'UNHCR sul numero di richiedenti asilo per ogni paese del mondo, _sia quello di partenza che quello di arrivo_, è stato scelto di focalizzare il progetto unicamente sulla crisi che coinvolge l'Europa.
Il sito si compone di una mappa animata e interattiva e visualizzazioni dati. **Nella mappa ogni puntino in movimento rappresenta un rifugiato:** l'animazione di ogni puntino permette di vedere da dove è partito e dove è arrivato. Il movimento dei pallini è definito dallo scorrere del tempo, che è possibile vedere in una barra posta sopra la mappa. Attraverso uno slider è possibile incrementare la velocità delle migrazioni. Man mano che i paesi accolgono rifugiati, la barra del paese aumenta in altezza, proporzionalmente agli altri stati. 
Scrollando sotto la mappa si può vedere un diagramma alluvionale che visualizza i dati degli spostamenti, in cui a sinistra ci sono i paesi di partenza e a destra i paesi di arrivo. Con uno slider è possibile cambiare l'anno.  

### Cosa significa? ###
>_The flow towards Europe_ ha uno scopo ben chiaro: rendere l'enormità della crisi migratoria degli ultimi anni in Europa comprensibile a tutti, attraverso metafore semplici e ben chiare. Comprendere i dati e il fenomeno in generale risulta essere alla portata di chiunque, grazie anche all'interattività delle visualizzazioni. 

### Cosa succederebbe se..? ###
>Cosa succederebbe se venissero mostrate anche le motivazioni per cui le persone decidono di lasciare il proprio paese? Cosa succederebbe se si vedessero anche le persone che hanno intrapreso il viaggio ma non sono arrivate a destinazione? Cosa succederebbe se si potessero ascoltare le storie di chi ha compiuto questo viaggio? 
