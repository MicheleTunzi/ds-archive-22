# Immaterials: Light painting WiFi, 2012, Timo Arnall, Jørn Knutsen and Einar Sneve Martinussen

![Immaterials-Wifi](https://user-images.githubusercontent.com/101414554/176057926-52d361c4-156e-4e43-b32c-c0f98a7f864f.jpeg)

### Cos'è?
Immaterials è un progetto realizzato nel 2012 da Timo Arnall, Jørn Knutsen, Einar Sneve Martinussen. È un'istallazione urbana che visualizza lo strato di onde Wi-Fi in cui è immersa la città di Oslo. Mediante un’installazione-mostra il team ha creato la vera e propria rappresentazione fisica di un paesaggio urbano invisibile che costituisce parte integrante della città. In questo progetto la rete WiFi si materializza attraverso una visualizzazione luminosa facente parte dello stesso panorama al quale appartengono gli edifici e le infrastrutture cittadine servite dalla rete stessa, che fanno da sfondo al paesaggio con le proprie sagome scure.  In base alla potenza del segnale rilevato si ottiene una mappa dinamica, in tempo reale, del funzionamento delle reti WiFi nella città. 

### Come funziona?
La struttura della mappa di reti invisibili è ricavata a partire da una barra, alta 4 metri, sulla cui superficie sono disposti 80 led. I led reagiscono all’impulso della rete, dato da un mini computer(arduino) ed un’antenna router, illuminandosi dal basso verso l’alto e mostrando così la variazione d'intensità del segnale wifi nel punto preso in considerazione. A seconda del numero di led accesi, è possibile comprendere indicativamente la potenza della rete disponibile in una determinata zona della città in tempo reale. Utilizzando una macchina fotografica che scatta a tempi di esposizione lunghissimi è stato possibile mappare la zona Grünerløkka di Oslo creando una rappresentazione fisica del comportamento delle reti wifi, sparse per la città rendendo visibile il muro di luce e l'architettura delle reti che la circondano. La linea creata è tratteggiata e non continua in quanto la luce durante il percorso lampeggia e non rimane fissa generando come risultato un dipinto di luce che svela le reti wi-fi e la loro intensità.

### Cosa significa? 
La città non è soltanto ciò che è visibile, come affermano i creatori: “The city is filled with an invisible landscape of networks that is becoming an interwoven part of daily life.”
Questa installazione riflette sul tema dell’esplorazione delll'intangibile. Immaterials è l'esempio di come si possa dare forma ad un mondo che normalmente non è possibile vedere con gli occhi ma in cui oggi costantemente ci ritroviamo immersi. L’obiettivo è quello di esplorare e rivelare il terreno immateriale delle reti WiFi mettendolo in relazione alla città. Oggi la città è ricoperta da infinite reti che si intrecciano, miliardi di persone ogni giorno accedono ad internet e alle sue molteplici applicazioni senza più usare cavi di collegamento. Dipendiamo quindi da un qualcosa che non vediamo e di cui non conosciamo la forma. Il progetto vuole prendere atto di come le tecnologie moderne siano giunte ad avvolgerci nel loro intreccio invisibile svelando, mostrando e rivelando le tracce ed i meccanismi di un sistema invisibile per natura.

### Cosa succederebbe se?
Cosa succederebbe se venisse creata una applicazione o un sistema che può entrare in diretto contatto con l’uomo all’interno del quale poter tenere traccia di questi dati e magari usarli cercandone di trarre benefici per l’uomo stesso? Cosa succederebbe se fosse stato possibile visualizzare la quantità di reti private e di quelle pubbliche? 
Cosa succederebbe se il segnale fosse rappresentato attraverso il suono anziché la luce? Cosa succederebbe se questo sistema venisse utilizzato anche per visualizzare altri tipi di dati utili da esser trasmessi giornalmente alla popolazione? 

