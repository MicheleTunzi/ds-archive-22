# The flow towards Europe / 2015 / Lucify
![This is an image](https://assets.weforum.org/wp-content/uploads/2015/11/1511B57-refugee-asylum-seeker-flow-europe.png)

## Che cos’è?
Il progetto **The flow towards Europe** tratta il tema dei flussi migratori in Europa, si sviluppa in una pagina web dove è presente una mappa interattiva open source. Ogni puntino in movimento presente sulla mappa rappresenta 25 rifugiati. Questo movimento ha l'obiettivo di trasmettere l'entità della crisi in modo intuitivo. 

## Come funziona?
I dati, provenienti dall'Agenzia delle Nazioni Unite per i rifugiati (UNHCR), vengono mostrati attraverso tre diverse visualizzazioni. 
1. La prima è composta da una mappa geografica che ritrae l’Europa e una parte dell'Africa e Asia. Attraverso dei punti che si muovono da un paese all’altro viene rappresentato il flusso dei richiedenti asilo nel corso del tempo. Ogni punto rappresenta 25 persone, ovvero il corrispondente di un autobus al completo. Attraverso uno slider orizzontale è possibile visualizzare i diversi flussi in tempi diversi, dal 2012 al 2018. La mappa è interattiva, cliccando su ogni stato viene mostrato più nel dettaglio lo spostamento dei richiedenti asilo. 
2. La seconda visualizzazione è formata da un grafico che mostra la totalità mensile dei richiedenti asilo, specificandone la provenienza nella parte destra del grafico e verso quale paese effettuano la richiesta nella parte sinistra. Anche qui è possibile visualizzare il periodo temporale 2012-2018 interagendo con uno slider. 
3. La terza parte di questa visualizzazione dati sfrutta la metafora della superficie del campo da calcio. Vengono rappresentati due dati: nel primo vengono mostrati 15 campi da calcio, ovvero il volume che occuperebbero i rifugiati siriani che hanno chiesto asilo in Europa tra l’aprile del 2011 e il dicembre del 2017; nel secondo vengono mostrati i campi da calcio che occuperebbero i cinque milioni di rifugiati siriani distribuiti tra Turchia, Libano, Giordania, Iraq, Egitto e Nord Africa.

## Cosa significa?
Il progetto vuole trasmettere la grandezza di una delle più importanti crisi di rifugiati che l’Europa abbia mai sperimentato dalla Seconda Guerra Mondiale e per farlo cerca di rappresentare i rifugiati con dei puntini in movimento. L'obiettivo è quello di mostrare dei dati in modo efficace, immediato e personalizzato. 

## What if?
E se cliccando sul paese di partenza dei rifugiati apparissero delle testimonianze di chi è partito? Questo riuscirebbe ad umanizzare il valore di quei punti che si muovono all’interno dello spazio: non sarebbero più solo pallini, ma diventerebbero vere e proprie vite. Questo avvicinerebbe il fruitore dei dati a chi ha deciso di migrare in un altro paese. 

## Fonti
[lucify](https://www.lucify.com/the-flow-towards-europe/)

[dublin.sciencegallery](https://dublin.sciencegallery.com/trauma-exhibits/the-flow-towards-europe)

## Progetti correlati

* Eric Fischer / World travel and communications recorded on Twitter

  ![This is an image](https://live.staticflickr.com/7027/6635655755_9928a22ac0_h.jpg)
  *Il verde è il movimento fisico da un luogo all'altro; il viola sono risposte da qualcuno a qualcuno un'altro; il bianco rappresenta entrambi.
  Gli endpoint dei viaggi sono dati reali, i percorsi intermedi sono costruiti. La luminosità è logaritmica.*


* Tornado Tracks / [IDV Solutions](http://uxblog.idvsolutions.com/2012/07/interactive-tornado-tracks-map-is-live.html)

  ![This is an image](http://1.bp.blogspot.com/-5pmYpIAFurw/T85GPsbJDkI/AAAAAAAABEg/mFEGgJ8rtp4/s640/TornadoTracks.jpg)


* Multi-touch installation / [Max Planck Institutes](https://max-planck-research-networks.net/)

  ![This is an image](https://max-planck-research-networks.net/img/gallery/a02.jpg)
