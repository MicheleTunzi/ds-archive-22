## Monument, 2006 🔫 🎾 – Caleb Larsen
[Click here to find the project!](https://rhizome.org/editorial/2008/oct/01/computational-poetics/) 👀

#### *"If it bleeds, it leads."*

![monument](https://user-images.githubusercontent.com/101177495/175342336-e1c4bae3-b655-4ff6-936e-b463a2b0ae27.png)

### 🔎 Cos'è?

Monument è un’installazione realizzata dall’artista Caleb Larsen, collocata nel museo di Peacock Visual Arts di Aberdeen, in Scozia.
Appeso al soffitto vi è un contenitore di plastica trasparente riempito di piccolissime palline gialle: a ritmo irregolare, ne cadono alcune sul pavimento. A lasciare sconcertato il visitatore è il significato dell’opera: l’installazione infatti, mostra in tempo reale il numero di persone uccise componendo un vero e proprio monumento.

### 🛠️ Come funziona?

La macchina scansiona di continuo 4.500 fonti di notizie in lingua inglese derivanti da tutto il mondo e lascia cadere sul pavimento una pallina ogni volta che trova la notizia dell’uccisione di una persona. Mano a mano che le palline si accumulano formano un vero e proprio monumento “ai morti sconosciuti”.

![monument copia](https://user-images.githubusercontent.com/101177495/175347334-f572c224-9d34-49b9-9d5e-b1fe89212d4f.png)

### 🧐 Cosa significa?

Attraverso un processo di gamification l’opera permette al visitatore di approcciarsi ad essa esattamente come succede in un momento di gioco, dal quale sesso viene attratto sperando di assistere alla caduta delle palline. Tuttavia, una volta uscito dalla stanza, l’utente si rende conto di aver “assistito” alla morte di qualcuno, e desiderare la caduta della pallina significava desiderare la morte di una persona. In questo modo l’autore crea un'occasione per riflettere sul delicato tema della morte, creando un momento di fortissima empatia tra il visitatore e le palline/vittime accumulate sul pavimento.
L’opera inoltre sfrutta e rende visibile la mania della morte che spesso sembra ossessionare i media, filtrando ogni altro tipo di notizia e facendo emergere gli episodi di violenza e gli omicidi. L'interesse principale delle sue opere, dichiarato dall’autore, è quello di utilizzare sistemi basati sulla logica per esplorare le differenze tra spazi digitali e fisici: dall’installazione presa in analisi si può dedurre come questa analogia sia spesso complessa e incalcolabile.

<img width="399" alt="Schermata 2022-06-23 alle 18 51 39" src="https://user-images.githubusercontent.com/101177495/175352889-5ea80991-d4a9-4034-95b0-69978a359a4e.png">

### 😮 Cosa succederebbe se?

Cosa succederebbe se si potessero colorare le palline per identità di genere? In che modo si trasformerebbe il monumento a terra?
E cosa succederebbe se l’opera venisse portata fuori dal museo? Senz’altro avrebbe un riscontro forte con i cittadini, soprattutto se potesse aiutare a muovere riflessioni sulle principali cause di morte, soprattutto giovanili.
