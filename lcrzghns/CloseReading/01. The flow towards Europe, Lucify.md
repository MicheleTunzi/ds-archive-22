## The flow towards Europe 🧑🏽‍🤝‍🧑🏻 – Lucify

*"Europe is experiencing the biggest refugee crisis since World War II.<br>
Based on data from the United Nations, we clarify the scale of the crisis."*

<sup> – BY VILLE SAARINEN AND JUHO OJALA, 2018 </sup>

### 🔎 Cos'è?

The flow toward Europe è un progetto online open source ([Github](https://github.com/lucified/lucify-refugees)) nato nel 2015 che si pone come obiettivo la raccolta e la successiva narrazione, dei dati relativi al flusso dei migranti verso l’Europa, dalla Seconda Guerra Mondiale fino ad oggi. Lo scopo di questo progetto è sensibilizzare, informare e fare chiarezza, sull’entità della crisi europea dei rifugiati attraverso un sistema di visualizzazione di dati semplice ed intuitivo.

<img width="1680" alt="Schermata 2022-06-23 alle 10 46 57" src="https://user-images.githubusercontent.com/101177495/175257983-f6489d67-3544-43cf-8a34-f3629a89c557.png">

### 🛠️ Come funziona?

I dati provengono dalla raccolta mensile dell’agenzia delle Nazioni Unite per i rifugiati (UNHCR), e sulla base di questi vengono analizzate le coppie di paesi origine-destinazione di ciascun migrante e inserite successivamente in tabelle. Questa raccolta tuttavia non si può definire completa ed esaustiva, poiché si riferisce solo ad una parte dei migranti che compiono questi spostamenti: i dati infatti riguardano solo i rifugiati che ufficialmente richiedono asilo al nuovo paese ospitante. Rimane fuori di conseguenza un numero piuttosto importante di migranti che vengono comunque annotati come “migranti-registrati” ma in modo senz’altro meno preciso e puntuale, è il caso per esempio dei due milioni di rifugiati siriani in Turchia o di tutti coloro che migrano in un paese attendendo di essere accettati in un altro. Di conseguenza si considerano esclusivamente i dati provenienti dai richiedenti asilo dell’UNHCR. Una volta raccolti i dati essi vengono mostrati sulla mappa con una corrispondenza di: 1 punto=25 persone che si spostano, rappresentandone anche il percorso dal punto di partenza fino a quello di arrivo. È possibile interagire con la mappa variandone la velocità di visualizzazione, il tempo (mesi/anni) e lo spazio (paese che si intende considerare).

### 🧐 Cosa significa?

Interagendo con il cursore della linea del tempo, l’utente potrà visualizzare le variazioni mensili e annuali sulla quantità di persone che periodicamente hanno richiesto asilo nei paesi europei, notando per esempio i picchi di spostamento o i paesi con maggiore o minore affluenza.

![migranti](https://user-images.githubusercontent.com/101177495/175271596-001f991e-ce66-4591-b1eb-d672cc62dce3.gif)

Interagendo con il cursore della linea del tempo, l’utente potrà visualizzare le variazioni mensili e annuali sulla quantità di persone che periodicamente hanno richiesto asilo nei paesi europei, notando per esempio i picchi di spostamento o i paesi con maggiore o minore affluenza.
Questo sistema di visualizzazione, anche se incompleto, può essere interpretato come valido strumento per verificare una effettiva quantità di spostamenti, senza l’influenza dei mass-media per esempio. Prendendo in considerazione l’Italia, spesso si sono presentati episodi in cui data una guerra, un attentato terroristico, una crisi umanitaria, l’affluenza di migranti verso il nostro paese è stata consistente, ma mai equivalente a quella che facevano percepire i mass-media. Se si chiedeva alle persone di provare a quantificare il numero di rifugiati infatti, era sempre nettamente superiore a quello effettivo. Strumenti come The flow towards Europe aiutano a fornire una visione della realtà più accurata e veritiera, oltre ad essere liberi e alla portata di tutti.

### 😮 Cosa succederebbe se?

Cosa succederebbe se fossero inseriti nei database non solo i flussi esterni verso l’Europa ma anche quelli interni, riuscendo quindi a visualizzare il numero di persone con “nazionalità europea” che mensilmente si sposta da un paese all’altro? Rimarremmo stupiti probabilmente dai risultati e dai numeri messi a confronto. Cosa succederebbe se oltre ad una parte quantitativa ci fosse la possibilità di inserirne anche una qualitativa? Si potrebbero raccontare storie di migranti per esempio, oppure segnalare associazioni umanitarie che si sono distinte per organizzazione e accoglienza. Sarebbe interessante inoltre poter vedere quante persone sono effettivamente rimaste nel paese di accoglienza e quante invece hanno proseguito lo spostamento, sia in termini di spazio che di tempo.
