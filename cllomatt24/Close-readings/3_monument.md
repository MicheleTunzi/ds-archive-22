# Monument, 2006, Caleb Larsen
![coeprtinaMonument](https://user-images.githubusercontent.com/75098849/117553712-5f258280-b053-11eb-99d5-e14b6cd21d2e.jpg)

 
## Cos'è?
_Monument (If it Bleeds, it Leads)_ è un'installazione artistica in cui un programma informatico scansiona diverse notizie provenienti da tutto il mondo, alla ricerca di persone che risultano essere state uccise e facendo cadere, per ognuna di queste, una pallina gialla da una scatola trasparente appesa al soffitto.

## Come funziona?
Un programma informatico scansiona continuamente i titoli di 4.500 fonti di notizie, alla ricerca di persone che sono state segnalate come uccise. Ogni volta che trova un articolo, un algoritmo determina il numero di morti e ordina a un meccanismo presente sul soffitto e costruito con i LEGO di far cadere una pallina di plastica gialla per ogni persona. Durante l'installazione, le palline si accumuleranno sul pavimento, contribuendo a creare una sorta di monumento monocromatico ai morti sconosciuti. 

## Cosa significa?
_Monument (If it Bleeds, it Leads)_ vuole sottolineare la quantità e la frequenza con cui tali notizie, relative alle uccisioni, vengono pubblicate sulle testate giornalistiche. Il sottotitolo stesso _If it Bleeds, it Leads_ si fa portavoce di questo intento: se sanguina, se qualcuno muore, finisce in copertina, in prima pagina, diventando la notizia più importante della giornata, proprio perché in grado di attirare l'attenzione dei lettori.
Caratteristica è però la scelta di utilizzare per le palline un colore giallo piuttosto che un colore rosso che avrebbe creato un collegamento più diretto tra le due azioni. Utilizzando un colore acceso e solare, come il giallo, e degli elementi morbidi e giocosi, come le palline, si viene a creare un forte contrasto tra morte e gioco. A ciò si aggiunge il fatto che le palline utilizzate sono palline da soft-air che, nonostante siano generalmente utilizzate per imitare proiettili e uccisioni nei giochi da combattimento, in questo caso simboleggiano omidici reali.
Il contrasto tra morte e gioco riesce dunque a veicolare il messaggio dell'opera in maniera più forte di quanto potesse fare una sua rappresentazione diretta e didascalica: per i media le morti sono come un gioco, come una pallina da lanciare immediatamente e sbattere in prima pagina per accapparrarsi quanti più lettori possibili, impedendoli di riposare in pace.

## Cosa succederebbe se...?
Lorem ipsum dolor sit amet, consectetur adipiscing elit. Curabitur enim nulla, pulvinar eget turpis vitae, molestie pharetra justo. 

#### References: [+](https://rhizome.org/editorial/2008/oct/01/computational-poetics/) [+](https://books.google.it/books?id=UgREV9O8sNAC&pg=PA178&lpg=PA178&dq=monument+caleb+larsen&source=bl&ots=gkBUhDHmLc&sig=ACfU3U1hTaHMR4ldXswFdeXrTMVSSabwlA&hl=it&sa=X&ved=2ahUKEwj5ycHRqbrwAhWPzaQKHWmcDBUQ6AEwE3oECBIQAw#v=onepage&q=monument%20caleb%20larsen&f=false) [+](http://classic.rhizome.org/discuss/view/22739/)
