# The flow towards Europe, 2015, Lucify
![copertina_TheFlowTowardsEurope](https://user-images.githubusercontent.com/75098849/117552863-48c8f800-b04e-11eb-9301-add9515ea6da.jpg)

 
## Cos'è?
_The flow towards Europe_ è un progetto opensource di data visualization che riporta i dati inerenti ai flussi migratori dei richiedenti rifugio in Europa, tra il 2012 e 2018. Il lavoro è stato realizzato da Juho Ojala e Ville Saarinen dell'agenzia di comunicazione finlandese Lucify, sulla base di dati mensili pubblicati dall'Agenzia delle Nazioni Unite per i rifugiati (UNHCR).

## Come funziona?
_The flow towards Europe_ è articolato in tre sezioni differenti, attraverso diverse tipologie di data visualization: 
1) Nella prima sezione è presente una mappa interattiva e animata dove vengono visualizzati i flussi dei richiedenti asilo in Europa in un determinato intervallo temporale ed in cui ciascun punto in movimento rappresenta 25 persone. Superiormente è infatti presente uno slider che consente di muoversi lungo una linea del tempo, che parte dal 2012 e che si conclude nel 2018, e sul cui sfondo è possibile osservare, mediante una line chart, l'andamento di tali flussi migratori. É quindi possibile in questo modo scoprire i flussi in un determinato momento desiderato. Un secondo slider invece, posto nella parte superiore, permette di stabilire la velocità di visualizzazione di tali spostamenti. Al tempo stesso però l'interazione avviene direttamente sulla mappa stessa: selezionando una Stato europeo si vedrà apparire il nome del Paese, il numero di persone richiedenti asilo con il corrispondente istogramma che ne segna l'incremento, il relativo flusso di persone che provengono dai diversi paesi, indicati con un numero in negativo che ne indica il decremento,  e delle campiture di colore dei Paesi di destinazione e di origine con un'opacità relativa al peso relativo di ciascun Paese.
3) La seconda sezione è caratterizzata da un alluvial diagram che mostra il totale mensile dei richiedenti asilo provenienti da diversi Paesi e che chiedono asilo. Anche in questo caso la presenza di uno slider permette di visualizzare l'andamento temporale della quantità di tali spostamenti dal 2012 al 2018.
4) La terza e ultima sezione è invece inerente alla grande quantità di rifugiati siriani (circa un milione) che tra il 2011 e il 2017 hanno chiesto asilo in Europa e all'enorme quantità di rifugiati siriani sparsi in diverse parti dell'Europa (Turchia, Libano, Giordania, Iraq, Egitto e Nord Africa). In questo caso la visualizzazione di tale dato avviene tramite una metafora visiva, utilizzando dei campi da calcio.

## Cosa significa?
_The flow towards Europe_ ha un grande obiettivo: far comprendere e sensibilizzare le persone sulla quantità di rifugiati in cerca di asilo in Europa negli ultimi anni. L'aspetto principale del progetto di Lucify e Ville Saarinen consiste nella scelta di non indicare numericamente e semplicemente l'enorme quantità di persone in ingresso e in uscita tra i vari paesi, ma di rappresentare i richiedenti asilo tramite puntini bianchi in movimento. Vengono a crearsi in questo modo numerose scie luminose che, su un Europa scura, rievocano l'immagine poetica di stelle cadenti in un cielo notturno. Ciò avviene anche grazie alla volontà dei progettisti di omettere le informazioni sulle rotte migratorie, creando in tal modo degli spostamenti diretti tra un Paese di partenza e uno di arrivo e aumentando così l'idea dei flussi e della moltitudine di persone che lasciano la propria casa. In questo modo, ponendo su un piano emozionale l’argomento, _The flow towards Europe_ ha un forte impatto emotivo: ciò permette di capire come la rappresentazione visiva sia in grado di veicolare messaggi forti e "troppo grandi" per l'uomo tra i quali i flussi migratori, una problematica poco tangibile ma di grande importanza.

## Cosa succederebbe se...?
Cosa succederebbe se fosse possibile leggere o ottenere informazioni su alcune di queste storie? Si avrebbe un maggiore impatto emotivo e di speranza se si sapesse come la vita di alcune di queste persone sia cambiata in meglio, nonostante abbiano lasciato la propria casa.
Cosa succederebbe se, a supporto dello slider che presenta la line chart nella prima sezione, si avesse la possibilità di sapere alcune informazioni storiche? In questo modo si potrebbe capire perché in determinati anni ci sono stati dei picchi di flussi migratori.
Cosa succederebbe se fosse possibile sapere se e quali di queste persone si trovano nelle zone circostanti in cui il lettore sta leggendo? Si potrebbe rendere l’esperienza più partecipativa, non solo tramite computer, ma anche nella vita reale, con la possibilità di conoscere dal vivo la storia di alcune queste persone.


 #### References: [+](https://www.lucify.com/the-flow-towards-europe/) [+](https://blog.lucify.com/a-novel-visualisation-of-the-refugee-crisis-565e40ab5a50)
