# Immaterials: Light Painting WiFi, 2012
Timo Arnall, Einar Sneve Martinussen, Jørn Knutsen.

![Immaterials-Wifi](https://user-images.githubusercontent.com/86733544/175779292-04ab2761-f21e-4884-8cf1-4c9f00922323.jpeg)


### What is?
>Immaterial è un progetto realizzato ad Oslo in Norvegia che esplora il terreno invisibile delle reti WiFi negli spazi urbani dipingendo con la luce la potenza del segnale, attraverso l’utilizzo della tecnica fotografica chiamata light-painting che si basa sulle lunghe esposizioni. Questo progetto si concretizza in un film che, realizzato nelle ore buie della giornata, mostra i progettisti nelle varie fasi di lavoro e realizzazione dell’opera, in giro per la città a captare le variazioni di segnale.

### How it works?
>La luce con cui viene dipinto lo spazio urbano varia e viene emessa da un'asta lunga quattro metri composta da 80 led luminosi i quali rilevano i segnali captati dalle reti WiFi. I led sono stati programmati attraverso l’utilizzo di Arduino che permette l’accensione e lo spegnimento in proporzione all’intensità del segnale WiFi nei vari punti della città. 


### What does it means?
>Il progetto mette sicuramente in mostra un aspetto immateriale della nostra quotidianità e della nostra società ma mette anche in luce nuovi spazi, nuovi paesaggi urbani che non conosciamo e non percepiamo nemmeno. L’intento è anche quello di far riflettere, mostrando la fisicità e la potenza delle reti invisibili che ogni giorno noi tutti utilizziamo e senza le quali non riusciremmo più a vivere. Vengono ridefiniti i confini e i perimetri di un nuovo centro.

### What if?
>Sarebbe interessante se potessero venir messe a confronto le mappe di più centri urbani. Cosa succederebbe se avessimo a disposizione una mappa della città che indica i luoghi in cui la potenza della rete è maggiore e quelli in cui invece è minore? Quanto sono influenzate le nostre vite da tecnologie come il WiFi? Ma sopratutto cosa succederebbe se il progetto riuscisse a fornire oltre che una mappa dei consumi di rete, ad esempio una mappa dell'inquinamento aucustico o luminoso delle città? 
E se venissero implementati dei sistemi permanenti in sostituzione alle aste ma con la stessa funzione di queste all’interno dei centri urbani? 

### Reference
[+](https://divisare.com/projects/170526-einar-sneve-martinussen-jorn-knutsen-timo-arnall-immaterials-light-painting-wifi) [+](http://yourban.no/2011/02/22/immaterials-light-painting-wifi/)

