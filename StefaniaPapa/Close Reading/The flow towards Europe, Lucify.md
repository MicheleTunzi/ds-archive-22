## The flow towards Europe

## What is
The flow towards Europe è un progetto online open source di data visualization, che si pone come obiettivo la raccolta e la successiva narrazione dei dati relativi ai flussi di migranti diretti in Europa. I dati coprono un lungo arco temporale, partendo dalla Seconda Guerra Mondiale giungono fino ad oggi, attraverso una visualizzazione interattiva concepita per fornire una percezione intuitiva e chiara del problema.

<img width="1403" alt="10" src="https://user-images.githubusercontent.com/101519964/176209307-57dc0aa6-75a1-452c-97e0-66ebc992f9a3.png">


## How it works
Le informazioni riportate si basano sui dati pubblicati dall'Agenzia delle Nazioni Unite per i Rifugiati (UNHCR). Questa raccolta tuttavia non si può definire completa ed esaustiva, poiché si riferisce solo ad una parte dei migranti che compiono questi spostamenti: i dati infatti riguardano solo i rifugiati che ufficialmente richiedono asilo al nuovo paese ospitante. Rimane fuori di conseguenza un numero piuttosto importante di migranti che vengono comunque annotati come “migranti-registrati” ma in modo senz’altro meno preciso e puntuale. Il progetto si compone di una mappa interattiva che mostra il flusso delle persone richiedenti asilo negli Stati europei. I migranti sono rappresentati come punti in movimento e ogni punto rappresenta da 25 a 50 persone a seconda dal dispositivo usato. La visualizzazione è disponibile semplicemente scorrendo il mouse su i vari paesi, mentre occorre cliccarci per avere maggiori dettagli.  Inoltre è presente una linea del tempo, interagendovi con il mouse, è possibile consultare la variazione di questi flussi in base al passare del tempo, a partire dal 2012.

<img width="1363" alt="11" src="https://user-images.githubusercontent.com/101519964/176210181-36bfac41-af27-496c-95c9-5287f52fee8d.png">

## What does it means
L’obiettivo di questo progetto è quello di evidenziare la problematica dell’affluenza migratoria in Europa, mettendo in luce la grande quantità di persone che lasciano il proprio paese in cerca di accoglienza e lo fa permettendo all’utente di muoversi nel tempo e nello spazio alla ricerca delle informazioni di proprio interesse.

## What if
Cosa succederebbe se fossero inseriti nei database non solo i flussi europei ma anche quelli mondiali? Se ogni flusso migratorio fosse tracciato parleremmo ancora di migranti o l’etimologia della parola si arricchirebbe di un nuovo significato? Probabilmente parleremmo di un mondo connesso, di multiculturalismo, di assenza di barriere, di un abitare fluido che non ha bisogno di terminologie che talvolta appaiono discriminanti.
