# Immaterials: Light painting WiFi, 2012, Timo Arnall, Jørn Knutsen and Einar Sneve Martinussen!


<img width="1200" alt="image" src="https://divisare-res.cloudinary.com/images/c_limit,f_auto,h_2000,q_auto,w_3000/v1/project_images/2637512/5480060060_60a3242262_o/einar-sneve-martinussen-jorn-knutsen-timo-arnall-immaterials-light-painting-wifi.jpg">

------

* ### Che cos'è?


"Immaterials: Light painting WiFi è un progetto realizzato da Timo Arnall, Jørn Knutsen e Einar Sneve Martinussen, frutto di una collaborazione con la Scuola di Architettura e Design di Oslo. 
Il progetto è volto a dare una consistenza materiale e visiva al segnale wifi, rendendo visibile ciò che normalmente sarebbe invisibile all’occhio umano tramite immagini a lunga esposizione.

------

* ### Come funziona?


La tecnologia alla base del progetto ruota intorno a un’asta di 4 metri provvista di antenna wifi, in grado di captare il segnale in vari luoghi della città e di tracciarne quindi una sorta di mappa topografica sulla base del segnale wireless. Questa asta è inoltre dotata di una fila di luci LED che, in base alla potenza del segnale, disegnano pattern luminosi visibili molto bene nel materiale fotografico a lunga esposizione. L’asta può essere spostata nello spazio, e rivelare come il segnale e i pattern ad esso relativi siano sempre differenti, giocando anche sul contrasto con il buio del panorama di Oslo.


------

* ### Cosa significa?


Nel linguaggio quotidiano si parla spesso di rete wifi, e usiamo il termine “rete” senza riuscire a volte a visualizzare ciò che questo termine comporta realmente. Questo progetto vuole proprio dare forma a un sistema in cui siamo completamente immersi ogni giorno, ma che non percepiamo attraverso i sensi. Grazie a Immaterials, è possibile immaginare una mappa topografica alternativa, stratificata come un layer al di sopra della terra che calpestiamo. Due livelli paralleli che coesistono l’uno indipendentemente dall’altro, sebbene ognuno possa modificare il proprio aspetto in relazione all’altro. 

------

* ### Che cosa succederebbe se?


Cosa succederebbe se la mappa geografica di una città fosse influenzata dalla nuova rete ora visibile disegnata dal segnale wifi? I luoghi di interesse e le attività principali sarebbero tutte collocate nelle zone in cui il segnale è più forte? come cambierebbe l’aspetto delle metropoli in relazione a questo nuovo modo di percorrere le città?

------

 #### Click here 
[<img width="100" alt="image" src="https://user-images.githubusercontent.com/101251566/175774694-caedb5f3-d735-4ef0-aba4-714b756e4c4e.png">](https://www.youtube.com/watch?v=cxdjfOkPu-E&t=2s)
