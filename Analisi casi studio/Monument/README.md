# Monument, 2006, Caleb Larsen


<img width="1350" alt="image" src="https://camo.githubusercontent.com/05bec9d1cee5d224c36e00a1be20f3e79d84b63a8befffe270ae948568c48370/68747470733a2f2f692e696d6775722e636f6d2f4e6f56505a67742e6a7067">

------

* ### Che cos'è?


Monument (If it Bleeds, it Leads) è un'installazione artistica che consiste in un box trasparente che lascia cadere delle piccole palline gialle sul pavimento in relazione alle morti di persone sconosciute nel mondo. Ogni morte corrisponde alla caduta di una pallina gialla

------

* ### Come funziona?


Il funzionamento consiste in un programma che, sulla base di 4500 fonti diverse tra siti e testate giornalistiche, recupera dati sulle morti giornaliere in tempo reale. Il box contenente le palline, è stato progettato per rilasciarne una ad ogni morto che viene riconosciuto dal programma. Le palline poi cadranno sul pavimento, quasi a formare un unico tappeto giallo che viene poi ripulito ogni mese per ricominciare il conteggio.


------

* ### Cosa significa?


Personalmente trovo questa installazione molto inquietante per alcuni motivi. Il primo è il forte contrasto cromatico dato dal giallo. Il colore per descrivere la morte è solitamente il rosso, oppure il nero; colori che inducono paura, angoscia o allarme. In questo caso è stato utilizzato il colore giallo che, normalmente, induce sensazioni positive. Se si unisce questo al fatto che le palline sono tradizionalmente utilizzate in giochi anche per bambini, la cosa inizia ad assumere un significato molto profondo legato al contrasto semantico. Un’altro aspetto che rende l’installazione ancora più di impatto è il rapporto che si crea tra la caduta e l’aspettativa dell’osservatore. Chi osserva l’opera attende quasi impazientemente di vedere cadere palline dal box, ma questo equivale indirettamente ad attendere morte di qualcuno per la soddisfazione nell’osservare la caduta. Credo che l’opera sia di fortissimo impatto e faccia riflettere su alcuni temi anche spinosi come la morte.

------

* ### Che cosa succederebbe se?


E se le palline fossero di dimensioni diverse in base all’età? Come ci comporteremmo di fronte alla caduta? Magari è più facile accettare la caduta di grosse palline poiché si tratta di persone anziane probabilmente. Ma se vedessimo cadere una pallina gialla grande quanto l’unghia di un mignolo, e poi un’altra…e poi un’altra ancora? Avrebbe più impatto sulla nostra coscienza?

------

 #### Click here 
[<img width="100" alt="image" src="https://user-images.githubusercontent.com/101251566/175774694-caedb5f3-d735-4ef0-aba4-714b756e4c4e.png">](https://www.youtube.com/watch?v=cxdjfOkPu-E&t=2s)
